---
dynamiczny ob.: true
inicjał: false
skala ob.: 1
skala ob. szer.: 1
skala ob. z boku: 2
---

*Mawiają, że aby zrozumieć ulicę, musisz tam żyć. Gangi, załatwiacze, lalki, dilerzy - to oni wychowują przyszłe pokolenie, które próbuje walczyć na przemian o lepsze jutro i związanie końca z końcem. Tutaj jedynym prawem jest prawo silniejszego - a oni żyją z łamania prawa.*

Doskonale wiesz, że nie ma nic cenniejszego nad szacunek ulicy. Jeżeli chcesz się liczyć w tym mieście, nic prostszego. Po prostu stań się legendą. Można dochodzić do tego małymi kroczkami, a można jednym, wielkim skokiem. Na obu tych drogach obowiązują tylko trzy zasady:

1. Styl ponad treścią - "Nieważne, czy jesteś w czymś dobry, dopóki robiąc to, dobrze wyglądasz. Nigdy nie wchodź przez drzwi, jeśli możesz przez nie wkroczyć";
2. Poza jest wszystkim - "Myślisz o swoich słabościach - jesteś słaby. Nawet z gnatem z górnej półki nie zrobisz na nikim wrażenia, jeśli nie towarzyszy mu dumny krok i uśmiech mówiący, kto tutaj rządzi";
3. Żyj na krawędzi - "Tutaj liczą się tylko duże ryzyka i wielkie wygrane. Czy walczysz o ideały, czy o kąpanie się w szmalu do końca życia - najlepszym sposobem jest gonić je, pędząc na złamanie karku".

Jeżeli twoja drużyna wyjątkowo wypełni którąś z nich, zadzwoń do przyjaciela, znajomego czy wujaszka. Na pewno doceni to i będzie gotów wyświadczyć ci przydatną przysługę. Tylko bez przesady, jedna zasada - jedna przysługa, w sumie nawet trzy.