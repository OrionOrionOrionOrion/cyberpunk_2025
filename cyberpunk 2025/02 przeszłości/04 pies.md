---
dynamiczny ob.: false
inicjał: false
skala ob.: 1
skala ob. szer.: 0.8
skala ob. z boku: 0.75
---

*Napisałem tę ścianę tekstu jako pierwszy dokument z tej strony, więc z żalu nad samym sobą go nie skracam.*

*Wychowałeś się w Dogtown, odgrodzonej wielkim murem dzielnicy Night City kontrolowanej przez amerykańskiego zbuntowanego watażkę Kurta Hansena i jego pułk przekształcony w milicję BARGHEST. Nawet najbiedniejsze dzielnice Night City nie mają czego pozazdrościć tej dziurze porzuconej przez mieszkańców, inwestorów i jakąkolwiek cywilizowaną politykę, za to zasiedloną przez przestępców, dłużników, narkomanów... słowem: skrajnych desperatów szukających ulgi od policji czy korporacji. Jest jeszcze jeden, najważniejszy element - czarny rynek. Przedsiębiorcy o pomysłach na biznes nielegalnych nigdzie indziej tu znajdują swój raj. O ile oczywiście Hansen otrzyma swoją działkę.*

*Wśród tych biznesów sukcesy odnosi placówka 341 Centrum Rozwoju Neuroruchowego - dla wielu rodzin jedna z bardzo niewielu szans na przeżycie. W tej wysokiej klasy jednostce szkoleni są przyszli liderzy rankingów sportowych. Dzieci oddane pod opiekę sztabu specjalistów dr Fiony Vargas mają tam zapewnione wszystkie potrzeby, również te wywołane przez ulepszanie ich inwazyjnymi technologiami od zdecydowanie zbyt młodego wieku. Niektóre z nich doczekają się kontraktu z najlepszymi podmiotami sportowymi i świetlanej kariery. Większość skończy z powrotem na ulicy, a dla nich skutki uboczne ograniczające się do codziennych, ciężkich migren to los szczęśliwców.*

*Twoja rodzina nie znała czystości, sytości i bezpieczeństwa. Zaznaliście tego dopiero z siostrą, kiedy przyjęto was do CRN. Po trzech latach ona otrzymała kontrakt i tylko to sprawiło, że Ty, skończywszy na bruku, mogłeś sobie pozwolić na w miarę normalne funkcjonowanie. To, co wyniosłeś z centrum pomogło Ci jednak, krok po kroku, dojść do czegoś więcej, niż przetrwanie. A skoro przetrwałeś w Dogtown, to pytanie brzmi: czy Night City jest gotowe na Ciebie?*

Przetrwanie 2, Bieganie 2.

Zamiast niektórych cyberwszczepów możesz mieć biomodyfikacji. Biomodyfikacje odpowiadają statystykami cyberwszczepom, ale nie dają Nieludzkości. Zamiast tego każdy z nich daje -1 Skutki uboczne (odejmują tę wartość od rzutu jak zwykły stan), co ma znaczenie, gdy dochodzisz do silnego wyczerpania fizycznego. Czyli generalnie jest lepszy, niż Nieludzkość.

- Doszczepione umięśnienie skoku - odpowiednik obudowy kości skokowej.
- Zasobniki glikogenu - odpowiednik rezerwuaru adrenalizy.
- Zagęszczenie czopkami obrzeży siatkówki - odpowiednik monowizora.
- Tkanina śródskórna - odpowiednik pancerza podskórnego.
- Skrzela, optymalizacja płuc i mitochondriów - odpowiednik alternatywnego systemu utleniania.