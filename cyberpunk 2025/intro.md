---
dynamiczny ob.: false
inicjał: false
skala ob.: 1
skala ob. szer.: 0.75
skala ob. z boku: 1
---

# Witajcie w Night City!
Kilka lat temu oczy świata zwrócone były na ring. W prawym narożniku: Święty, najwyżej klasyfikowany bokser ligi tradycyjnej, bez cyberwszczepów i z ograniczeniami co do dopalaczy. W lewym: Mega Klaus, który w wieku osiemdziesięciu lat stał się wschodzącą gwiazdą ligi nowoczesnej, z całym swoim nowiuśkim, błyszczącym chromem i barwną plastikową skórą. Zakłady szły łeb w łeb, oglądalność sięgnęła zenitu, więc nie ma się co dziwić, że korporacje takie jak Petrochem i All Foods wykorzystały okazję. Kiedy Mega Klaus wygrał, ogłosiły koniec Bożego Narodzenia i że od teraz obchodzić będziemy MEGAŚWIĘTA. W skrócie - kupuj więcej, bo musi być mega. I tak dziś dobiegają już końca któreś MEGAŚWIĘTA, dokładnie te roku 2077.

Takich drużyn, jak wasza czwórka jest w Mieście Marzeń wiele, choć życie najemnika nie należy do najłatwiejszych. Czasem trafi się zlecenie, które zrobi z ciebie legendę, a czasem trzeba po prostu złapać coś, co pozwoli wam zapłacić czynsz. Czasem jedno i drugie.

To jest wasza sytuacja. Zacznijmy więc od zasad, które rządzą tym miastem, żeby lepiej zrozumieć, o czym będzie mowa.

Kiedy już poczujecie, jak to się robi w Night City, pora się w to wkręcić. Kim jesteś? Skąd przyszedłeś? Dokąd zmierzasz? Na tym oprze się tworzenie postaci.

Szukasz inspiracji albo zrozumienia, z czym co się je? Ależ służę pomocą. Obrazki i tekst wstępny, które tutaj znajdziesz, zawierają nieraz elementy pomagające ogarnąć i poczuć, co i jak, a ja sam jestem zawsze chętny otwierać przed wami kolejne sekrety mrocznej przyszłości. Zebrałem też ociupinę tego, jakie w Starej Sieci pozostawiono inspiracje, a jeśli jesteście wystarczająco odważni, możecie też sami w nią zanurkować.

W końcu, kiedy już na ulicy będzie można zobaczyć wasze twarze, chrom i kabury, przyjdzie pora, żeby usiąść i napisać nową legendę. Waszą legendę.